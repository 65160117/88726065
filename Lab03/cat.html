<!DOCTYPE html>
<html lang="en">
<head>
<title>My Blog</title>
<link rel="stylesheet" type="text/css" href="css/mystyle.css">
</head>
<header>
    <h1>เรื่องแมวๆ</h1>
    <ul>
    <li> <a href="blog.html">หน้าแรก</a> </li>
</ul>
</header>
<p>
    “แมวเอ๋ยแมวเหมียว รูปร่างประเปรียวเป็นหนักหนา ร้องเรียกเหมียวเหมียวเดี๋ยวก็มา เคล้าแข้งเคล้าขาน่าเอ็นดู รู้จักเอารักเข้าต่อตั้ง ค่ำค่ำซ้ำนั่งระวังหนู ควรนับว่ามันกตัญญู พอดูอย่างไว้ใส่ใจเอย”
<hr>ดอกสร้อยสุภาษิตบท “แมวเหมียวแยกเขี้ยวยิงฟัน” ซึ่งแต่งโดย “นายทัด เปรียญ” บ่งบอกชัดถึงความนิยมแมวในยุคสมัยที่ผ่านมา บทกลอนนี้นอกจากจะเป็นภาพจำของใครหลายคนแล้ว ยังถูกบรรจุลงในหนังสือสาระการเรียนรู้พื้นฐาน วิชาภาษาไทย ชั้นประถมศึกษาปีที่ 1 ตามหลักสูตรการศึกษาขั้นพื้นฐาน พุทธศักราช 2544 อีกด้วย
<hr>แมวเป็นที่นิยมเลี้ยงในทุกยุคทุกสมัยและทุกที่บนโลก ทุกปีในประเทศญี่ปุ่นจะมีวันแห่งแมว ซึ่งเป็นวันที่ชาวญี่ปุ่นทำการเฉลิมฉลองกับเจ้าเหมียวอย่างหรรษา ที่มาของวันดังกล่าวมาจากเสียงร้องของเจ้าเหมียวที่ไปพ้องเสียงกับเลข 2 ในภาษาญี่ปุ่น ดังนั้นทุกวันที่ 22 เดือน 2 จึงกลายเป็นวันของแมวไปโดยปริยาย
<hr>นอกจากนี้กองทุนเพื่อสวัสดิการสัตว์ระหว่างประเทศ หรือ IFAW ก็ยังกำหนดให้วันที่ 8 สิงหาคมของทุกปีเป็นวันแมวโลก โดยมีวัตถุประสงค์เพื่อให้ประชาชนและผู้เลี้ยงแมวทั่วโลกคำนึงถึงสวัสดิภาพของแมว เห็นแล้วใช่ไหมว่าเจ้าแมวนั้นมีอิทธิพลกับมนุษย์โลกขนาดไหน
<hr>คริสโตเฟอร์ ฮิตเชนส์ นักเขียนลูกครึ่งอังกฤษ-อเมริกัน กล่าวว่า “เจ้าของสุนัขจะรู้ว่าถ้าคุณให้อาหาร น้ำ ที่พักพิง และความรักแก่สุนัข สุนัขจะคิดว่าคุณคือพระเจ้า แต่สำหรับเจ้าของแมวก็จะตระหนักว่าถ้าคุณให้อาหาร น้ำ ที่พักพิง และความรักแก่แมว แมวจะสรุปว่าพวกมันคือพระเจ้า” นี่อาจเป็นที่มาของคำว่า “ทาสแมว” เหตุที่ดูเหมือนแมวจะมีอำนาจเหนือคนเลี้ยง อาจมาจากนิสัยรักสันโดษของมันซึ่งสืบต่อจากบรรพบุรุษที่มาจากป่า ย้อนกลับไปสัก 6.2 ล้านปีก่อน แมวบ้าน หรือในชื่อวิทยาศาสตร์ Felis catus ถือกำเนิดขึ้นมาบนโลกพร้อมกับขนาดที่เล็กจิ๋ว เมื่อโตเต็มวัยจะหนักเพียง 4.1 ถึง 5.4 กิโลกรัมเท่านั้น ความยาวเฉลี่ย 76.2 เซนติเมตร อาศัยอยู่ทุกทวีปในโลก ยกเว้นแอนตาร์กติกา
<hr>Felis catus ยังคงดำรงพันธุ์มาได้จนถึงปัจจุบัน แต่มีการเปลี่ยนแปลงไปบ้างเล็กน้อย คือ “กลายมาเป็นนายของมนุษย์”
<hr>มีการพบมัมมี่แมวอายุ 4,000 ปีในเมืองซัคคาราซึ่งเคยเป็นเมืองหลวงของอาณาจักรอียิปต์โบราณ อยู่ทางตอนใต้ของกรุงไคโร นั่นหมายความว่าเจ้าเหมียวมีอิทธิพลกับเหล่ามนุษย์มานานแล้ว
<hr>ชาวอียิปต์โบราณเชื่อว่า แมวมีสถานะพิเศษในปรโลก และเป็นสัตว์เทพเจ้าตัวแทนแห่งเทพีบาสเต็ต (Bastet) เทพีแห่งความรักซึ่งมีหัวเป็นแมว ลำตัวเป็นคน ชาวอียิปต์จึงมีกฎห้ามทำร้ายแมว ผู้ใดฝ่าฝืนจะมีโทษถึงชีวิต
<hr>นี่เป็นหลักฐานว่า เจ้า Felis catus หรือแมวบ้าน ทำสำเร็จมานานแล้วในฐานะนายของทาส ด้วยมีขน สี ลวดลาย เป็นอาวุธ และความเชื่องแบบซื่อๆ บวกกับความหยิ่งในแบบของแมว ดังนั้นจึงไม่แปลกที่เหล่ามนุษย์จะกลายเป็นทาสไปโดยง่าย
<hr>แมวบ้านในยุคแรกๆ คาดว่าวิวัฒนาการมาจากแมวป่าแอฟริกันและแมวทะเลทรายในเอเชีย แมวบ้านกว่า 100 สายพันธุ์มีรูปร่างและขนาดที่ใกล้เคียงกัน เช่น น้ำหนักตัว ความยาวลำตัว รวมถึงลักษณะกระดูกซึ่งมีทั้งหมดราว 244 ชิ้น และ 30 เปอร์เซ็นต์เป็นกระดูกสันหลัง นี่ทำให้เจ้าแมวหันหลังได้ถึง 180 องศา นอกจากนี้มันยังมีกรงเล็บที่หดได้ในแต่ละอุ้งเท้าและไม่ขยายออกเวลาเดิน
<hr>แมวบ้านมีฟันทั้งหมด 26 ซี่ ลูกแมวอายุประมาณ 2 สัปดาห์จะมีฟันน้ำนม และในระยะเวลา 4 เดือนฟันน้ำนมจะถูกแทนที่ด้วยฟันแท้
</p>
<img src="images/cat1.webp" width="300px" alt="รูปภาพประกอบบทความ">
